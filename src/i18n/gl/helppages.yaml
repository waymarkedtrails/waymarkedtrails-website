# Messages for Galician (galego)
# Exported from translatewiki.net
# Export driver: phpyaml
# Author: Elisardojm
# Author: Iváns
# Author: Toliño
---
about:
  title: Acerca do mapa
  hiking: Este mapa amosa as rutas de sendeirismo sinalizadas de todo o mundo.
  cycling: Este mapa amosa as rutas de ciclismo sinalizadas de todo o mundo.
  mtb: Este mapa amosa as rutas de ciclismo de montaña sinalizadas de todo o mundo.
  skating: Este mapa amosa as rutas de patinaxe en liña sinalizadas de todo o mundo.
  riding: Este mapa amosa as rutas de equitación sinalizadas en todo o mundo.
  slopemap: Este mapa amosa as pistas de deportes de inverno marcadas de todo o mundo.
  osm: |-
    As rutas sobrepóñense no OpenStreetMap estándar e, de xeito opcional, nunha capa de sombreado. O mapa de rutas está xerado en base
    ós datos do proxecto [OpenStreetMap](https://www.openstreetmap.org) (OSM).
    O OSM é un mapa mundial libremente editábel no que calquera persoa pode
    participar. Isto significa que está lonxe de estar completo,
    pero tamén quere dicir que vostede pode contribuír engadindo novas rutas e
    corrixindo os erros existentes. Para atopar máis información sobre o
    OpenStreetMap, consulte a
    [guía para principiantes](https://wiki.openstreetmap.org/wiki/Beginners%27_Guide).
rendering:
  title: Estanse a renderizar os datos do OSM
  hikingroutes: |-
    As rutas de sendeirismo no OSM deben inserirse coma relacións. O funcionamento
    descríbese en detalle na páxina de etiquetas sobre as
    [rutas a pé](https://wiki.openstreetmap.org/wiki/Walking_Routes)
    no wiki do OSM. Este mapa amosa as relacións que teñen, polo menos, as
    seguintes etiquetas:

        type = route|superroute
        route = foot|walking|hiking
  cyclingroutes: |-
    As rutas de ciclismo no OSM deben inserirse coma relacións. O funcionamento
    descríbese en detalle na páxina de etiquetas sobre as
    [rutas ciclistas](https://wiki.openstreetmap.org/wiki/Cycle_routes) no wiki
    do OSM. Este mapa amosa as relacións que teñen, polo menos, as seguintes etiquetas:

        type = route|superroute
        route = bicycle

    As rutas de ciclismo de montaña amósanse nun [mapa de ciclismo de montaña](https://mtb.waymarkedtrails.org) separado.
  mtbroutes: |-
    As rutas de ciclismo de montaña seguen o mesmo esquema de etiquetas cás rutas ciclistas,
    descrito en detalle no wiki do OSM na páxina sobre as
    [rutas ciclistas](https://wiki.openstreetmap.org/wiki/Cycle_routes).
    As relacións que teñen as seguintes etiquetas recoñécense coma rutas de ciclismo de montaña:

        type = route|superroute
        route = mtb

    As rutas de ciclismo amósanse no [mapa de ciclismo](https://cycling.waymarkedtrails.org).
  skatingroutes: |-
    As rutas de patinaxe en liña deben etiquetarse coma calquera outra relación de rutas.
    Para que o mapa entenda as etiquetas, bótelle unha ollada á páxina wiki sobre as
    [rutas de patinaxe en liña suízas](https://wiki.openstreetmap.org/wiki/Switzerland/InlineNetwork).
    Para que se recoñeza coma ruta de patinaxe, cómpre que estean presentes as seguintes etiquetas:

        type = route|superroute
        route = inline_skates
  ridingroutes: |-
    As rutas de equitación sinalizadas deben etiquetarse coma calquera outra relación de ruta.
    Para obter máis detalles, véxase [a páxina de rutas no wiki do OSM](https://wiki.openstreetmap.org/wiki/Relation:route).
    Para ser recoñecida coma unha ruta de equitación, deben estar presentes as seguintes etiquetas:

        type = route|superroute
        route = horse
  sloperoutes: |-
    As pistas sinaladas son camiños coas etiquetas piste:type.
    Para que se recoñezan como unha pista, cómpre asociarlles as seguintes etiquetas ós camiños:

        piste:type = downhill|nordic|sled|hike|sleigh

    Para as relacións, deben estar presentes as seguintes etiquetas:

        type = route|superroute
        route = ski|piste
        piste:type = downhill|nordic|sled|hike|sleigh
  slopeclassification: |-
    A clasificación das pistas de esquí (de descenso) está
    determinada pola etiqueta `piste:difficulty` e emprégase
    para dar cor á súa visualización.
  classification: |-
    Unha etiqueta `route` con múltiples valores está permitida cando eses valores están separados por
    punto e coma sen ningún espazo.
    A clasificación (e, polo tanto, a cor da ruta no mapa) está
    determinada pola etiqueta `network`.
  slopemaplabels: |-
    A etiqueta para as rutas de esquí (de descenso) estabelécese a partir das etiquetas na seguinte orde:

    1. Se existe unha etiqueta `piste:ref`, faise unha etiqueta de texto coa etiqueta `piste:ref`.
    2. Se existe unha etiqueta `piste:name`, derívase unha referencia dela, primeiro empregando
       só letras maiúsculas e, no seu defecto, mediante as primeiras letras
       do nome.
    3. Se existe unha etiqueta `ref`, faise unha etiqueta de texto coa etiqueta `ref`.
    4. Se é unha relación e existe unha etiqueta `name`, derívase unha referencia dela, primeiro empregando
       só letras maiúsculas e, no seu defecto, mediante as primeiras letras
       do nome.
    5. Desistir.

    As pistas nórdicas están marcadas cun sinal que amosa só a súa cor, no caso de haber presente unha etiqueta de cor.
  hikinglabels: |-
    A etiqueta de cada ruta estabelécese a partir das etiquetas na seguinte orde:

    1. Compróbanse as [regras de renderización localizadas](#help-hikinglocal).
    2. Téntase interpretar a etiqueta `osmc:symbol`. Para obter máis información sobre
       as partes que se entenden, consulte as [regras de renderización de osmc:symbol](osmc_symbols.html).
    3. Se existe unha etiqueta `ref`, faise unha etiqueta de texto coa etiqueta `ref`.
    4. Se existe unha etiqueta `name`, derívase unha referencia dela, primeiro empregando
       só letras maiúsculas e, no seu defecto, mediante as primeiras letras
       do nome.
    5. Desístese.
  labels: |-
    A etiqueta de cada ruta estabelécese a partir das etiquetas na seguinte orde:

    1. Se existe unha etiqueta `ref`, faise unha etiqueta de texto coa etiqueta `ref`.
    2. Se existe unha etiqueta `name`, derívase unha referencia dela, primeiro empregando
       só letras maiúsculas e, no seu defecto, mediante as primeiras letras
       do nome.
    3. Desístese.
  hierarchy: O mapa tamén soporta as [relacións de xerarquía](#help-hierarchies).
  guideposts: |-
    Os [marcos](https://wiki.openstreetmap.org/wiki/Tag:information%3Dguidepost)
    están recoñecidos polas seguintes etiquetas:

        tourism=information
        information=guidepost
        name=<nome>
        ele=<altitude>

    `tourism` e `information` son obrigatorias. `name` e `ele` pódense omitir.
hierarchies:
  title: Relacións de xerarquía
  text: |-
    O mapa tamén soporta as relacións aniñadas, é dicir, as relacións que á súa vez
    conteñen relacións. Estas xerarquías empréganse de dous xeitos diferentes
    na base de datos do OSM: empréganse para dividir rutas moi longas
    (por exemplo, [E1](https://hiking.waymarkedtrails.org/#route?id=36367)) ou empréganse
    para evitar duplicar o traballo onde dúas rutas van xuntas polo mesmo camiño (véxase,
    por exemplo, a [ViaFrancigena](https://hiking.waymarkedtrails.org/#route?id=124582) suíza,
    que é parte da [Via Francigena](https://hiking.waymarkedtrails.org/#route?id=11860709) europea).
    No primeiro caso, as subrelacións non son rutas completas
    e, polo tanto, non deben amosarse no mapa de xeito independente.

    O xeito de tratar unha subrelación por parte do procesador depende da
    etiqueta `network`:

    * Se a relación nai-filla comparte a mesma etiqueta `network`, a relación
      filla tómase como etapa da relación nai. Por este motivo,
      a súa ruta engádese á relación nai e a relación filla non
      se amosa no mapa.
    * Se a etiqueta `network` dunha relación nai-filla é diferente, asúmese
      que as relacións son independentes. A ruta da relación filla
      engádese á nai e ambas as relacións amósanse no mapa.

    *Nota:* Sempre pode examinar as subrelacións a través do navegador de rutas. Sinxelamente
    seleccione a relación nai; hase amosar unha listaxe seleccionábel das súas subrelacións.
osmc:
  title: A etiqueta osmc:symbol
  text: |-
    A etiqueta `osmc:symbol` fornece un modo de describir dun xeito comprensíbel para a máquina
    símbolos de rutas en formas xeométricas sinxelas coma se atopan nalgúns
    países europeos (e especialmente en Alemaña). O mapa só
    soporta un subconxunto de todo o que se describe na páxina do wiki. Co fin de
    ser renderizada no mapa, a etiqueta debe seguir o seguinte formato:

        osmc:symbol=waycolor:background:foreground:text:textcolor

    O mapa ignora `waycolor`, pero debe estar aí. Un segundo `foreground` non está soportado. `text` e `textcolor` pódense
    omitir.

    Consulte a páxina da etiqueta [osmc:symbol](osmc_symbols.html) para ver a lista de símbolos que están soportados por Waymarked Trails.
hikinglocal:
  title: Renderización local
  text: |-
    Hai unha manchea de sistemas diferentes para marcar as rutas de sendeirismo en todo o mundo. Mentres
    que o mapa tenta empregar as etiquetas máis xerais para darlles unha renderización decente, está
    destinado ó fracaso nalgúns sistemas, especialmente nas redes de camiños de sendeirismo. Para
    acomodarse a estes sistemas, o mapa pódese adaptar ás rexións nas que
    a renderización é insuficiente.

    Deseguido está a listaxe de rexións que empregan mapas con símbolos especiais. Para que
    a súa rexión se renderice dun xeito especial, lea os consellos que están ó remate da páxina.
  swiss: |-
    ## Suíza

    Suíza ten unha extensa rede de camiños de sendeirismo que cobre o
    país ó completo. Trátase dunha rede de nós na que os marcos actúan
    coma nós. Todos os camiños están marcados segundo a súa dificultade.
    O mapa amosa estes camiños en vermello cun patrón de liñas que marca a dificultade:

    * ![red line](route_std.png) *camiño de sendeirismo*, marcado con ![diamond](yellow_diamond.svg). Etiquetado con `network=lwn` e `osmc:symbol=yellow:[...]`.
    * ![dashed line](route_mnt.png) *camiño de montaña*, marcado con ![white-red-white](white_red_bar.svg). Etiquetado con `network=lwn` e `osmc:symbol=red:[...]`.
    * ![dotted line](route_alp.png) *camiño alpino*, marcado con ![white-blue-white](white_blue_bar.svg). Etiquetado con `network=lwn` e `osmc:symbol=blue:[...]`.

    Sobre esta rede hai un número de rutas nacionais e rexionais
    que se amosan do xeito habitual.

    Para obter máis información sobre a etiquetaxe dos camiños de sendeirismo de Suíza no OSM consulte:
    [rede de sendeirismo suíza](https://wiki.openstreetmap.org/wiki/Switzerland/HikingNetwork).
  italy: |-
    ## Italia

    O Clube Alpino Italiano (CAI) mantén a rede de camiños de montaña que están clasificados por dificultade semellante á existente en Suíza.
    As rutas marcadas con `network=lwn`, `osmc:symbol=red:..` e unha etiqueta `cai_scale`
    serán recoñecidas coma camiños mantidos polo CAI e están amosados como liñas vermellas dacordo coa súa dificultade.

    * ![red line](route_std.png) cai_scale=T
    * ![dashed line](route_mnt1.png) cai_scale=E
    * ![dashed line](route_mnt2.png) cai_scale=EE
    * ![dotted line](route_alp.png) cai_scale=EEA*
  uk: |-
    ## Reino Unido

    A clasificación dos [camiños de longa distancia no RU](https://wiki.openstreetmap.org/wiki/WikiProject_United_Kingdom_Long_Distance_Paths)
    (aqueles etiquetados con `network=uk_ldp`) depende da etiqueta `operator`. As relacións
    con `operator=National Trails` amósanse coma camiños nacionais; o resto de relacións
    aparecen coma rutas rexionais.

    As relacións cunha etiqueta `network=lwn/rwn/nwn/iwn` manéxanse como é habitual.
  czech: |-
    ## República Checa

    O país emprega unha sinalización de camiños estándar baseada nun conxunto de 7 símbolos e 4 cores
    diferentes. A descrición atópase na [páxina de etiquetaxe checa](https://wiki.openstreetmap.org/wiki/WikiProject_Czech_Republic/Editing_Standards_and_Conventions#Doporu.C4.8Den.C3.A9_typy_cest) (en lingua checa).

    Cando unha etiqueta `kct_*` está dispoñíbel, prefírese antes que calquera etiqueta `osmc:symbol`.
    Amais, a ruta reclasifícase se non se atopa ningunha etiqueta `network` válida. As rutas
    con `kct_red=major` convértense en rutas nacionais; as outras etiquetas `kct_*=major` clasifícanse coma rexionais.
  slovakia: |-
    ## Eslovaquia

    Eslovaquia emprega a mesma sinalización de camiños estándar cá República Checa. Con todo,
    o esquema de etiquetado é lixeiramente diferente; consulte a
    [páxina de sendeirismo eslovaca](https://wiki.openstreetmap.org/wiki/WikiProject_Slovakia/Hiking_routes).

    Todas as rutas cunha etiqueta `operator=KST` márcanse de acordo a ese esquema. Dado que
    as rutas en Eslovaquia deben vir cunha etiqueta `network` válida, non
    se leva a cabo ningunha reclasificación.
  hungary: |-
    ## Hungría

    Hungría tamén emprega un sistema cun conxunto fixo de símbolos de diferentes cores. Estes
    están marcados coa súa propia etiqueta [jel](https://wiki.openstreetmap.org/wiki/Key:jel).
    Esta etiqueta prefírese antes que calquera etiqueta `osmc:symbol`.
  germany: |-
    ## Alemaña

    ### Fränkischer Albverein

    A rede ó redor de Núremberg é bastante densa, por iso as rutas rexionais etiquetadas
    con `operator=Fränkischer Albverein` van aparecer con niveis de achegamento (zoom) inferiores ó habitual.
  ukcycle: |-
    ## Reino Unido

    ### Norwich

    Norwich emprega un sistema de rutas codificadas por cores. As rutas etiquetadas con
    `operator=Norwich City Council` están marcadas cun cadrado de cor segundo
    a etiqueta `colour`.
elevationprofiles:
  title: Perfís de elevación
  general: |-
    Os perfís de elevación están feitos con datos de elevación do [modelo de elevación dixital global ASTER (GDEM) versión 2](https://asterweb.jpl.nasa.gov/gdem.asp), a etiqueta "ele" no OpenStreetMap non se ten en conta, nin os túneles e as pontes. ASTER GDEM é un produto de METI e da NASA.

    Se a ruta ten máis de dous puntos terminais ou está formada por máis dun segmento, non se vai renderizar ningún perfil. A dirección do perfil segue a ruta oeste-leste ou norte-sur. Se as rutas teñen elementos con roles coma "start" ("comezo") e "goal" ("destino") e/ou foron listados de xeito continuo do comezo ó destino, poida que sexamos capaces de determinar a dirección da relación da propia ruta. Se cadra queira ter isto en conta se cartografa rutas no OpenStreetMap.

    Hai buratos, chamados "voids" ("ocos"), para os que non hai datos de elevación. Estes visualízanse coma buratos na liña do perfil de elevación.

    Teña en conta que, malia que ASTER versión 2 é probablemente o mellor DEM global de balde, ten as súas limitacións tanto en termos de precisión coma de cobertura; consulte o [informe de validación](https://www.jspacesystems.or.jp/ersdac/GDEM/ver2Validation/Summary_GDEM2_validation_report_final.pdf) para obter máis información. As inexactitudes están máis agravadas pola inexactitude dos datos do OSM, [unha técnica de suavizado](https://github.com/waymarkedtrails/waymarked-trails-site/commit/602e12f38bfdc50c7e07bd3f44e080d72bcbb2a2) que nós aplicamos e a resolución do perfil que se fai menor canto máis longa é a ruta.
technical:
  title: Detalles técnicos
  general: |-
    A sobreposición de capas actualízase cada minuto e normalmente vai 2-5 minutos por detrás do
    servidor do OSM. A data do recuncho superior esquerdo indica
    a última actualización. As actualizacións do mapa Mapnik subxacente non están baixo o
    control deste sitio. Dependendo da carga actual do servidor do OSM poden levar
    entre un minuto e unhas horas.

    O código fonte deste sitio web está dispoñíbel baixo a licenza GPL e está separado en varios repositorios:
    * [código do servidor e xeración de mapas](https://github.com/waymarkedtrails/waymarkedtrails-backend/)
    * [servizo da API](https://github.com/waymarkedtrails/waymarkedtrails-api/)
    * [frontal web](https://github.com/waymarkedtrails/waymarkedtrails-website/)

    Se quere informar dun erro ou debater acerca das características do sitio, pode facer uso da [ferramenta de seguimento de erros](https://github.com/waymarkedtrails/waymarked-trails-site/issues)
    ou da [ferramenta de conversa](https://github.com/waymarkedtrails/waymarked-trails-site/discussions) do repositorio do proxecto en Github.
  translation: |-
    ## Traducións

    As traducións achéganse grazas á colaboración dos usuarios de
    [translatewiki.net](https://translatewiki.net). Se quere colaborar traducindo
    á súa lingua ou deixar comentarios sobre as traducións existentes, visite a
    [páxina do proxecto en translatewiki.net](https://translatewiki.net/wiki/Translating:Waymarked_Trails).
legal:
  title: Termos legais e de uso
  copyright: |-
    As capas de rutas están dispoñíbeis baixo a
    [licenza Creative Commons recoñecemento compartir igual 3.0 Alemaña](https://creativecommons.org/licenses/by-sa/3.0/de/deed.gl), e as pistas GPX están baixo a
    [licenza ODbL](https://opendatacommons.org/licenses/odbl/).
    Pódense reutilizar e mudar sempre que a obra resultante empregue unha licenza compatíbel
    e o OpenStreetMap e este sitio sexan mencionados.
  usage: |-
    ## Política de uso

    Pode empregar as capas noutros sitios, sempre e cando as taxas de acceso sexan moderadas.
    Actualice a memoria caché dos cuadrantes frecuentemente e use un referente correcto. A descarga masiva
    de cuadrantes está completamente desaconsellada.

    As pistas GPX achéganse para a comodidade dos visitantes deste sitio. A descarga masiva
    non está permitida.
  disclaimer: |-
    ## Renuncia

    Non hai garante ningún da exactititude nin da integridade do mapa. Se vai facer
    sendeirismo, colla un mapa e un equipo axeitado e non deixe o seu sentido común na casa.
    A natureza pode ser tan implacábel coma fermosa.

    Este sitio contén ligazóns cara a sitios web externos. O autor deste sitio non ten influencia sobre
    os contidos destas páxinas web e non se fai responsábel delas.
acknowledgements:
  title: Recoñecementos
  text: |-
    Todos os datos do mapa están fornecidos polo [OpenStreetMap e os seus colaboradores](https://www.openstreetmap.org)
    e están distribuídos baixo a licenza ODbL. O mapa de base é tamén cortesía do OSM. Para atopar máis información, consulte a
    [páxina sobre os dereitos de autoría do OSM](https://www.openstreetmap.org/copyright/gl).

    O sombreado e os datos de elevación proveñen dunha mestura dos datos de SRTM e ASTER GDEM.
    ASTER GDEM é un produto do METI e da NASA.
    O procesamento posterior achégao amábelmente Yves Cainaud de [opensnowmap.org](https://opensnowmap.org).

    O código do perfil de elevación foi desenvolvido por Espen Oldeman Lund en cooperación con Kresendo](https://www.kresendo.no) e o proxecto TG4NP do [instituto noruego occidental de investigación](https://www.vestforsk.no).

    A variante das pistas de deportes de inverno foi desenvolvida por Michael Spreng. O símbolo de equitación foi preparado por Robert Whittaker.

    Os marcos están desenvolvidos por [Mueschelsoft](http://osm.mueschelsoft.de/destinationsign/example/index.htm). Moitas grazas a Jan Michel por fornecer o servizo.

    As traducións deste sitio están dispoñíbeis grazas a
    [translatewiki.net e os seus colaboradores](https://translatewiki.net/wiki/Category:Waymarked_Trails_translators).
    Un agradecemento especial ós primeiros tradutores que
    achegaron as traducións antes de translatewiki.net: Yves Cainaud (francés),
    Oscar Formaggi (italiano),
    Gustavo [Tuentibiker](https://www.blogger.com/profile/12473561703699888751) Ramis (castelán),
    [Guttorm Flatabø](https://guttormflatabo.com)/TG4NP (noruegués bokmål e nynorsk),
    Mads Lumholt/TG4NP (dinamarqués), Magnús Smári Snorrason/TG4NP (islandés),
    Lars Mikaelsson/TG4NP (sueco) e Elina Pesonen (finés).
contact:
  title: Contacto
  text: |-
    Pode enviar comentarios e preguntas sobre o sitio ó seguinte enderezo: [lonvia@denofr.de](mailto:lonvia@denofr.de).

    Tamén pode informar de calquera erro no [xestor de erros do proxecto no github](https://github.com/waymarkedtrails/waymarked-trails-site/issues). Antes de informar sobre un erro, asegúrese de que o problema non é dos datos do OSM.
...
